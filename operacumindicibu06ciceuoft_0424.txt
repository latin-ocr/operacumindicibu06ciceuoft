[414]

Ι N

M. ANTONIUM

PHILIPPICA XI.

Ι. Α G N O in dolore, Patres conscripti, vel moerore

potius‚· quem ex crudeli et miserabili morte C. Tre-
bonii, optimi civis, moderatiffimique hominis, accepimus,
inest tamen aliquid, quod reipublicae profuturum putem. Per-
speximus enim, quanta in iis, qui contra patriam scelerata
arma ceperunt, ineffet immanitas. Nam duo haec capita nata
sunt post homines natos teterrima et spurciffima, Dolabella et
Antonius : quorum alter effecit, quod optabam de altero pate-
saecum est, quid cogitaret. L. Cinna crudelis : C. Marius in
iracundia perseverans: L. Sylla vehemens: neque ullius horum
in ulciscendo acerbitas ‘progressa ultra mortem est : quae tamen
poena in cives nimis crudelis putabatur. Ecce tibi geminum in
scelere par, inusitatum, inauditum, ferum, barbarum. Itaque,
quorum summum quoddam inter ipsos odium bellumque me-
ministis, eosdem postea singulari inter se consensu et amore
devinxit impuriffimae naturae et turpiflimae vitae fimilitudo.
Ergo id, quod fecit Dolabella in quo potuit, multis idem mi-
natur Antonius. Sed ille, cum procul esset a consulibus exer-
citibusque nostris, nec dum senatum cum populo Romano
conspirasse sensisset, frctus Antonii copiis, ea scelera suscepit,
quae Romae jam suscepta arbitrabatur a socio furoris sui. Qid
ergo hunc aliud moliri, quid optare censetis, aut quam omnino
causam effe belli? Omnes, qui li-bere de republica sensimus,

