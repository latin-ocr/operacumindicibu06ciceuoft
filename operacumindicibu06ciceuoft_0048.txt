33 ORATIO

humanae docilitatis atque ingenii, dissipatos unum in locum
congregarunt, eosque ex feritate illa ad justitiam atque mansue-
tudinem transduxerunt. Tum res ad communem utilitatem,
quas publicas appellamus ‚ tum conventicula hominum, quae
postea civitates nominatae sunt, tum domicilia conjuncta, quas
urbes dicimus, invento et divino et humano jure, moenibus
sepserunt.

Atque inter hanc vitam perpolitam humanitate, et illam im—
manem, nihil tam interest, quam jus, atque vis. Horum utro
uti nolimus, altero est utendum. Vim volumus extingui ? jus
‚valeat necesse est, id est, judicia, quibus omne jus continetur.
Judicia displicent, aut nulla sunt ? vis dominetur neceffe est.
Haec vident omnes : Milo et vidit , et fecit , ut jus experire-
tur, vim depelleret. Altero uti voluit, ut virtus audaciam vin-
ceret: altero usus necessario est, ne virtus ab audacia vince-
retur. Eademque ratio fuit P. Sextii, fi minus in accusando,
(neque enim per omnes fuit idem necess‘e fieri) at certe in
necestitate defendendae salutis suae , praefidioque contra vim et
manum comparando.

XLIII. O Dii immortales! quemnam ostenditis exitum no-
bis ? quam spem reipublicae datis ? quotus quisque invenietur
tanta virtute vir, qui optimam quamque causam reipublicae
amplectatur, qui bonis viris deserviat, qui solidam laudem ve-
ramque quaerat? cum sciat, duo illa reipublicae pene fata,
Gabinium et Pisonem, alterum haurire quotidie ex pacatiffimis
atque opillentifiimis Syriae gazis innumerabile pondus au1·i;
bellum inferre quiescentibus, u't eorum veteres illibatasque di-
vitias in profundiffimum libidinum suarum gurgitem profun-
dat; villam aedificare in oculis omnium tantam , tugurium ut
jam videatur effe illa villa , quam ipse tribunus plebis pictam
olim in concionibus explicabat , quo fortissimum ac summum
civem in invidiam homo castus ac non cupidus vocaret ? Alte-
rum Thracibus ac Dardanis primum pacem maxima pecunia
vendidisse, deinde, ut illi pecuniam conficere poffent, vexandam

